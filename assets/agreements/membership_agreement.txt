ÜYELİK SÖZLEŞMESİ

1.	TARAFLAR
İşbu Üyelik Sözleşmesi ("Sözleşme"); ………………………………. adresinde bulunan ECTS TRADING LTD. (“ECTS”) ile;  kullanıcı (“Üye”, “Üyeler”) arasında Üye'nin, ECTS’nin  Üye’ye işbu Sözleşme’yi sunduğu mobil uygulama ve/veya internet sitesine (“Platform”) üye olması ve ECTS’nin sunduğu Sözleşme’de bahsi geçen diğer hizmetlerden yararlanmasına ilişkin koşul ve şartların belirlenmesi için düzenlenmiştir.
ECTS aynı veya farklı mobil uygulamalar veya internet siteleri aracılığıyla çok kategorili ve çok modelli e-pazaryeri ve elektronik ticaret hizmetleri (“Platform Hizmetleri”) sunan sırasıyla elektronik ticaret aracı hizmet sağlayıcı ve elektronik ticaret hizmet sağlayıcı olarak faaliyet göstermektedir.

Üye, işbu Sözleşme’yi onaylayarak ve/veya yönlendirmeyle gelip Platform’u indirip kullanarak ve/veya Platform üzerinde işlem yaparak Sözleşme’de düzenlenen koşullarda Platform üyesi olmaktadır.  
İşbu Üyelik Sözleşmesi ,ECTS ve Web sitesi'nde üye olan Alıcılar arasında, www.nar24.com tarafından Web sitesi'nde sunulan hizmetlerin, bu hizmetlerden "Alıcı" tarafından yararlanılmasına ilişkin şartların ve koşulların belirlenmesi ve bu doğrultuda tarafların hak ve yükümlülüklerinin tespitidini de içermektedir.Alıcı, işbu Üyelik  Sözleşmesi'nin tamamını okuduğunu, içeriğini bütünü ile anladığını ve tüm hükümlerini onayladığını kabul ve beyan eder.

ECTS ve Üye işbu Sözleşme'de ayrı ayrı “Taraf” birlikte “Taraflar” olarak anılacaktır.


2.TANIMLAR
Sanal Mağaza: "Satıcı"ların, kendileri tarafından sağlanan birden fazla mal ve/veya hizmete ilişkin ilanları kendileri için özel olarak ayrılan bir bölümde yayınlayabilme imkânına ve ECTS tarafından belirlenen diğer imkanlara sahip olabilecekleri, detaylı özellikleri "Web sitesi"nin ilgili bölümünde belirtilen ve "Web sitesi" üzerinden sağlanan "Hizmet".
Hizmet/Hizmetler: "Alıcı" üyelerin işbu sözleşme içerisinde tanımlı olan iş ve işlemlerini gerçekleştirmelerini sağlamak amacıyla "www…………..com" tarafından ortaya konulan uygulamalar.
Kullanıcı / Kullanıcılar: Web sitesine erişen gerçek ve tüzel kişiler.
Platform/Web sitesi: ……………. alan adı ve alt alan adlarından ulaşılabilen "www.nar24.com"in işbu sözleşme ile kapsamı belirlenen hizmetlerini sunduğu web sitesi.
Üye/Üyeler: "Web sitesine üye olan ve "Web sitesinde yer alan içerik, uygulama ve hizmetlerden yararlanan kullanıcıları, alıcı, satıcı  gerçek ve tüzel tüm kişileri kapsamaktadır.
Alıcı: "Web sitesi" üzerinde "Satıcı" tarafından satışa arz edilen mal ve/veya hizmetleri satın alan gerçek veya tüzel kişi "Üye".
Satıcı: ECTS ,Sanal mağzalarında  ECTS ile yaptığı Satıcı İş Ortaklığı ve İlan Sözleşmesi kapsamında Platforma üye olan ve oluşturduğu hesap üzerinden yayınladığı ilanlar aracılığıyla çeşitli ürün ve/veya hizmetleri satışa arz eden tüzel/gerçek kişi üyeyi ifade eder"Web sitesi" üzerinde mal ve/veya hizmet satışa arz eden tüzel kişi "Üye".

3.	TARAFLARIN HAK VE YÜKÜMLÜLÜKLERİ
3.1. Üyelik statüsünün kazanılabilmesi için, Üye olmak isteyen kullanıcının, işbu Sözleşmeyi onaylayarak, Platformda kendisinden talep edilen bilgileri doğru, tam ve güncel şekilde doldurması ve üyelik başvurusunun ECTS tarafından değerlendirilerek onaylanması gerekmektedir. Üye olmak isteyen kullanıcının 18 (on sekiz) yaşını doldurmuş olması, ECTS tarafından belirlenecek diğer şartları sağlaması ve ilgili mevzuat hükümleri uyarınca gerekli şartları haiz olması gerekmektedir. Onay işleminin tamamlanması ve durumun Üyeye bildirilmesi ve/veya Üye sıfatının kazanılması ile Üyenin üyelik statüsü başlamakta ve böylece Üye işbu Sözleşmede ve Platformda Üye için tanımlanan haklara kavuşmaktadır. Üye, tercih etmesi halinde ECTS tarafından www……………….com alan adlı internet sitesi, ……………….. mobil uygulaması, ECTS’nin elektronik ticaret aracı hizmet sağlayıcı veya elektronik ticaret hizmet sağlayıcı olarak faaliyet gösterdiği internet sitesi ve mobil uygulamalar üzerinden sunulan Platform Hizmetlerinden, bu hizmetlerin sunulduğu internet sitelerinin ve mobil uygulamaların kendi üyelik koşullarına tabi olmak şartıyla, ayrı bir üyelik hesabı açmadan Üye sıfatıyla yararlanabilecektir. 

Söz konusu üyelik şartlarını gerçeğe uygun olarak sağlamayan yanlış bilgiler verilmesi nedeniyle doğabilecek tüm zararlardan bizzat "Kullanıcı",Üye  sorumludur. "Üyelik"lık hak ve yükümlülükleri sadece "Üyelik " başvurusunda bulunan kişi üzerinde doğmakta olup "üye" kesinlikle bu hak ve yükümlülüklerini kısmen veya tamamen herhangi bir üçüncü kişiye devredemez. "Üye"lık hak ve yükümlülüklerinin hangi gerçek veya tüzel kişiye ait olduğu konusunda ihtilaf bulunması ve bu hususta söz konusu kişilerin  ECTS’den talepte bulunması halinde  ECTS ilgili üyelik hesabı kullanılarak herhangi bir "Hizmet" için en son ECTS’ye ödeme yapan gerçek veya tüzel kişinin ilgili üyelik hesabının "üye" hak ve yükümlülüklerine sahip olduğunu kabul edecek ve bu doğrultuda işlem yapacaktır; böyle bir durumda ECTS nin üyelik bilgileri, üye işlemleri ve benzeri bilgiler doğrultusunda işbu madde içerisinde belirtilen kuraldan bağımsız olarak hareket etme hakkı saklıdır.

İşbu Sözleşmede ve Platformda Üye için tanımlanan yükümlülükler ise Üye olunması ve/veya Üye sıfatı kazanılmasıyla birlikte Üye için bağlayıcı ve geçerli olacaktır.  Platformda kendisinden talep edilen bilgileri doğru, tam ve güncel şekilde sağlamayan üye, bu sebeple doğabilecek tüm zararlardan bizzat sorumlu olup; aksine bir durumun tespiti halinde, ECTS, üyenin üyeliğini kısmen veya tamamen kısıtlama, engelleme, askıya alma veya sona erdirme hak ve yetkisine sahip olacaktır.  Üye, bilgilerinde değişiklik olması halinde, derhal bilgilerini güncelleyecektir. Üye, işbu güncelleme işlemlerini çağrı merkezi aracılığıyla veya Platform üzerinden ya da ECTS tarafından sunulan diğer imkanlar vasıtasıyla güncelleyebilecektir. Üyeye sağlanan Platform Hizmetleri üyeliği sayesinde Üye, tercih etmesi halinde bilgilerinde yapmış olduğu güncellemelere Platform Hizmetleri’nin sunulduğu diğer internet siteleri ve mobil uygulamalar üzerinden de erişme imkanına sahip olacaktır.

3.2. Üyelik hesabı bu hesabı oluşturan Üyeye özeldir; Üye, üyelik hesabını üçüncü bir kişiye kullandırmayacak ve diğer Üyelerin üyelik hesaplarını kullanmayacaktır.
 
3.3. ECTS “ aracı hizmet sağlayıcı" ve/veya "yer sağlayıcı" konumundadır. ECTS, bizzat ECTS’nin kendisinin satışa sunduğu ürünler haricinde, Platformda yer alan hiçbir görsel, yazılı veya sair nitelikteki içeriğin gerçekliğinden, güvenilirliğinden, doğruluğundan ya da hukuka uygunluğundan sorumlu değildir ve ECTS’nin söz konusu içerikleri kontrol etme veya Platformda hukuka aykırı bir faaliyetin söz konusu olup olmadığını araştırma yükümlülüğü bulunmamaktadır.
 
3.4. Üye, ECTS’nin bizzat satıcı konumunda olduğu mesafeli satış sözleşmeleri hariç olmak üzere satıcılar ile akdedilecek mesafeli satış sözleşmelerinde, satıcıların satıcı taraf, kendisinin ise alıcı taraf olduğunu, ECTS ’nin mesafeli satış sözleşmelerine hiçbir surette taraf olmadığını ve kendisine karşı yalnızca satıcıların yürürlükteki tüketici mevzuatı ve sair mevzuat kapsamında her anlamda bizzat sorumlu olduğunu ve ECTS’nin herhangi bir sorumluluğu bulunmadığını kabul, beyan ve taahhüt eder. Satıcılar, yukarıdaki hususlara ek olarak, Platformda sergiledikleri ve sattıkları tüm ürünlerin kalitesinden, mevzuata uygunluğundan, zamanında ve ayıpsız şekilde teslim edilmesinden, faturalandırılmasından, garanti belgesi de dahil olmak üzere gerekli tüm belgelerin tesliminden, satış sonrası servislerin ve sair hizmetlerin sunulmasından, diğer tüm yükümlülüklerin yerine getirilmesinden ve sair hususlardaki tüm talep ve şikayetlerden bizzat sorumludur. Üye, ürünlere ilişkin olarak, işbu maddede sayılanlar dahil ancak bunlarla sınırlı olmamak üzere hiçbir sorumluluğu ECTS’ye yöneltemeyeceğini, bu kapsamdaki tek muhatabının ilgili ürünü satışa sunan Satıcı olacağını kabul, beyan ve taahhüt eder. Ayrıca, Üye, Platform, Platform aracılığıyla sunulan hizmetler ve/veya Platform dahilinde yürütülen faaliyetler ile ilgili olarak herhangi bir hukuki işlem başlatmak istemesi halinde, Platformda yer alanlar da dahil olmak üzere tüm gerekli yasal yükümlülükler ve prosedürleri bizzat yerine getirmek zorunda olduğunu, bu yükümlülükler ve prosedürlerle ilgili olarak ECTS’nin herhangi bir bilgisinin ve sorumluluğunun bulunmadığını kabul, beyan ve taahhüt eder.

3.5. Satıcı, ECTS ile arasındaki sözleşmelere dayalı ilişki kapsamında, ECTS’yi Üyeden ürün bedelini tahsil etme konusunda yetkilendirmiştir. Bu sebeple, Üye ECTS’ye yapacağı ödemeyle, satıcıya karşı ödeme yükümlülüğünden kurtulacaktır. Üyenin satıcıya ayrıca ödeme yapma yükümlülüğü bulunmamaktadır. Ancak Üyenin satıcıya mükerrer ödeme yapması halinde ECTS’nin herhangi bir sorumluluğu bulunmamaktadır. 

3.6. Üye, Platformda gerçekleştirdiği her türlü iş ve işlemde, işbu Sözleşme'nin hükümlerine, ECTS’nin herhangi bir zamanda ve herhangi bir suretle duyurduğu/bildirdiği Platform kurallarına, yürürlükteki mevzuata ve ahlak kurallarına uygun olarak hareket edeceğini ve bu iş ve işlemlere ilişkin hukuki ve cezai sorumluluğun bizzat kendisine ait olduğunu kabul beyan ve taahhüt eder.
"Üye", "Web sitesi"ne kendisi tarafından yüklenen bilgi, içerik ve ilanların doğru ve hukuka uygun olduğunu, karalama, kötüleme, itibar zedeleyici beyan, hakaret, iftira atma, tehdit veya taciz etme gibi hukuka veya ahlaka aykırı nitelik taşımayacağını, bu bilgi ve içeriklerin "Web sitesi" üzerinde yayınlanmasının veya ilanlarda belirttiği mal ve hizmetlerin satışının ve teşhirinin yürürlükteki mevzuat doğrultusunda herhangi bir hukuka aykırılık yaratmadığını, hak ihlaline sebep olmadığını, söz konusu ilan ve içeriklerin ilgili olduğu mal ve hizmetlerin internet üzerinde yayınlanması, satışa arz edilmesi ve satılması için tüm hak ve yetkilerin kendisinde olduğunu kabul ve taahhüt etmektedir.
3.7. "Üye" ve/veya  "Kullanıcı" alıcı statülerinde iken "Web sitesi" üzerinde gerçekleştirdiği işlemlerde ve yazışmalarda; işbu sözleşmenin hükümlerine, "Web sitesinde belirtilen tüm şart ve koşullara ve yürürlükteki mevzuata, ahlak kurallarına uygun olarak hareket edeceğini, "Web sitesi" üzerinden kendisi tarafından gerçekleştirilen tüm işlemlerde reklam veren,, satıcı, vergi mükellefi veya benzeri sıfatlarla ilgili mevzuatın gerektirdiği önlem ve usule ilişkin işlemleri yerine getirmek zorunda olduğunu, bu kural ve koşulları anladığını ve kabul ettiğini beyan eder. "Üye"nın ve/veya Alıcının "Web sitesi" dâhilinde yaptığı her işlem ve eylemdeki hukuki ve cezai sorumluluk kendisine aittir.
3.8. ECTS , yürürlükteki mevzuat uyarınca yetkili makamlardan talep gelmesi halinde "üye"nın kendisinde bulunan bilgilerini ilgili yetkili makamlarla paylaşacaktır.  
3.9. Üyenin kullanıcı adı ve şifre bilgileri de dahil  Platformda kayıtlı tüm bilgilerinin eksiksiz ve doğru olmasından, bunların zamanında güncellenmesinden, eksiklerin tamamlanmasından, her daim eksiksiz ve doğru olarak bulundurulmasından Üye sorumludur. Üyelik hesabının şifresinin güvenli bir şekilde belirlenmesi ve belirli aralıklarla değiştirilmesi, üyelik hesabının ve üyelik hesabıyla ilişkili bilgilerin güvenliğinin sağlanması, bu bilgilerin üçüncü kişilerle paylaşılmaması, gizliliğinin korunması ve bu kapsamda gerekli her türlü önlemin alınması tamamen Üyenin sorumluluğundadır.
 Üye, ECTS’nin, bu bilgilerin üçüncü kişilerce ele geçirilmesinden doğabilecek zararlar da dahil olmak üzere hiçbir sorumluluğunun bulunmadığını kabul, beyan ve taahhüt eder. Şifre kullanımına ve/veya üyelik hesabı ve şifresinin güvenliğine ilişkin bir şüphenin varlığı halinde, ECTS, her türlü talep, dava ve takip hakları saklı kalmak üzere, Üyenin üyeliğini kısmen veya tamamen kısıtlama, engelleme, askıya alma veya sona erdirme hak ve yetkisine sahiptir.

3.10. Üye, kendisine ait kullanıcı adı ve şifre kullanılarak gerçekleştirilen iş ve işlemlerin kendisi tarafından gerçekleştirilmiş kabul edileceğini, iş ve işlemlerden kaynaklanan sorumluluğun kendisine ait olduğunu, iş ve işlemleri kendisinin gerçekleştirmediği yolunda herhangi bir def'i ve/veya itiraz ileri süremeyeceğini ve/veya bu def'i veya itiraza dayanarak yükümlülüklerini yerine getirmekten kaçınamayacağını ve bu hususta ECTS’nin herhangi bir sorumluluğunun olmadığını kabul, beyan ve taahhüt eder

3.11. Üye, Platformu ve Platformdaki içerik, materyal ve unsurları, işbu Sözleşmeye, ECTS’nin herhangi bir zamanda ve herhangi bir suretle duyurduğu/bildirdiği Platform kurallarına, ilgili mevzuat hükümlerine ve ahlak kurallarına uygun olarak kullanacağını, aykırı kullanımlarından kaynaklanabilecek hukuki ve cezai sorumluluğun bizzat kendisine ait olacağını, ECTS’nin tamamen kendi takdirinde olmak üzere aykırı bir kullanımı tespit etmesi halinde, her türlü talep, dava ve takip hakları saklı kalmak üzere, Üye’nin üyeliğini kısmen veya tamamen kısıtlama, engelleme, askıya alma veya sona erdirme hak ve yetkisine sahip olacağını kabul, beyan ve taahhüt eder.  
       
3.12. Aşağıda aykırı kullanımlar örnekleme yoluyla sayılmıştır:
•	- Platform’daki işlemler gerçekleştirilirken ECTS’ye, Platform’a ve/veya üçüncü kişilere herhangi bir suretle zarar verilmesi,
•	- Platform’un herhangi bir kişi adına veri tabanı, kayıt veya rehber yaratmak, kontrol etmek, güncellemek ve/veya değiştirmek amacıyla kullanılması;
•	- Platform’un bütününün veya bir bölümünün bozma, değiştirme ve/veya ters mühendislik yapma amacıyla kullanılması;
•	- Yanlış bilgiler veya bir başkasının bilgileri kullanılarak işlem yapılması, yanlış veya yanıltıcı kişisel veriler kullanılmak suretiyle gerçek olmayan Üyelik hesapları oluşturulması ve bu hesapların işbu Sözleşme’ye, ECTS’nin herhangi bir suretle duyurduğu/bildirdiği Platform kurallarına, yürürlükteki mevzuata ve/veya ahlak kurallarına aykırı şekilde kullanılması, başka bir Üye'nin hesabının izinsiz kullanılması;
•	- Platform’a, Platform’un veri tabanına, Platform’da yer alan herhangi bir içeriğe zarar verici herhangi başka bir teknoloji, zararlı yazılım veya virüs kullanılması;
•	- Hesap Sayfası’na robot veya otomatik giriş yöntemleriyle girilmesi;
•	- Platform tarafından belirlenmiş olan iletişimler ve teknik sistemler üzerinde makul olmayan veya orantısız derecede büyük yüklemeler yaratacak ya da teknik işleyişe zarar verecek faaliyetlerde bulunulması, Platform’un üzerinde otomatik program, robot, web crawler, örümcek, veri madenciliği (data mining) ve veri taraması (data crawling) gibi "screen scraping" yazılımları veya sistemleri kullanılması; ve/veya benzer nitelikteki herhangi bir işlemle Platform’da yer alan herhangi bir içeriğin tamamının veya bir kısmının izinsiz kopyalanması, yayınlanması veya kullanılması;
•	- Platform’a zarar verecek her türlü program, virüs, yazılım, lisanssız ürün, truva atı ve sair tehlikelere karşı gerekli koruyucu yazılımların ve lisanslı ürünlerin kullanılması da dahil olmak üzere gerekli tedbirlerin alınmaması;
•	- Platform’un, Üyeler’in Platform deneyimlerini olumsuz yönde etkileyecek nitelikte kullanılması, diğer Üyeler’in kişilik ve mülkiyet haklarına yönelik saldırılarda bulunulması.

3.13. Üye gerek Platforma kayıt sırasında gerekse Platformu kullanırken yüklediği ve sağladığı kişisel veri, bilgi, fotoğraf, video, fikir, ifade, yorum, puan, yazışma ve sair tüm içeriklerinin (“Üye İçerikleri”)
•	- İşbu Sözleşmeye, ECTS’nin herhangi bir suretle duyurduğu/bildirdiği Platform kurallarına, ilgili mevzuat hükümlerine ve ahlak kurallarına uygun olacağını,
•	- Hukuka, ahlaka ve üçüncü kişilerin haklarına (fikri ve sınai mülkiyet hakları, özel hayatın gizliliği hakkı ve kişilik hakları dahil ancak bunlarla sınırlı olmamak üzere) aykırı olmayacağını,
•	- Platform dışında yayınlanması da dahil olmak üzere Üye İçerikleri’ni Platform dışı amaçlarla veya ECTS sistemlerini manipüle edecek şekilde kullanmayacağını,
•	- Yalnızca işbu Sözleşme, ECTS’nin herhangi bir suretle duyurduğu/bildirdiği Platform kuralları ve ilgili mevzuat hükümleri ile izin verilen durumlar için oluşturacağını, örneğin yalnızca ilgili mevzuat uyarınca yorum ve puanlama yapma hakkına haiz olduğu ürünlere yorum yapacağını,
•	- ilgili mevzuata uygun olacağını, üçüncü kişilere ait kişisel verileri içermeyeceğini,
•	- Konusu suç teşkil eden, uluslararası anlaşmaların ihlali sonucunu doğuran ya da ihlalini teşvik eden, reklam ve/veya pazarlama içerikli, pornografik, çıplaklık içeren ya da toplumca genel kabul görmüş kurallara, fikri ve sınai haklara aykırı, haksız rekabet yaratan ve/veya benzer nitelikte olmayacağını ve ECTS’nin bu tür içerikler için sıfır tolerans politikası yürüttüğünü bilir ve kabul eder. Üye, ECTS’nin Üye İçeriklerine ilişkin herhangi bir kontrol yükümlülüğünün bulunmadığını, Üye İçeriklerinden münhasıran kendisinin sorumlu olduğunu ve Üye İçerikleri dolayısıyla ECTS’nin ve/veya üçüncü kişilerin meydana gelecek her türlü zararını tazmin etmekle yükümlü olduğunu kabul eder. ECTS’nin Üye İçeriklerine ilişkin herhangi bir kontrol yükümlülüğü olduğu anlamına gelmemekle birlikte, ECTS, resen veya aldığı bir şikâyet/bildirim üzerine Üye İçeriklerini kontrol etme ve Üye İçeriklerine ilişkin ihlalleri araştırma hakkını saklı tutar; ECTS, tamamen kendi takdirinde olmak üzere işbu Sözleşmeye aykırı olduğuna kanaat getirdiği Üye İçeriklerini yayınlamayabilir, değiştirebilir, silebilir, Üye İçeriklerine erişimi/Üye İçeriklerini görüntülemeyi engelleyebilir. ECTS, bu halde, ayrıca, her türlü talep, dava ve takip hakları saklı kalmak üzere, Üyenin üyeliğini kısmen veya tamamen kısıtlama, engelleme, askıya alma veya sona erdirme hak ve yetkisine sahiptir.

3.14. Üye, satın aldığı ürünlere ilişkin yaptığı yorumların ürünün satın alındığı satıcı tarafından talep edilmesi halinde, mevzuata uygun olarak satıcı ile paylaşılabileceğini ve satıcı tarafından mevzuata uygun olarak işbu yorumların kullanılabileceğini kabul eder.

3.15. Üye, Üye İçeriklerini Platforma yükleyerek, Üye İçeriklerine ilişkin fikri ve sınai mülkiyet hakları ve sair hakların münhasıran sahibi olduğunu, Üye İçeriklerine ilişkin ilgili mevzuat hükümlerinin olanak tanıdığı en geniş ölçüler  içinde, herhangi bir kullanım sınırı olmaksızın, süre, sayı ve konu itibariyle sınırsız, dünya genelinde (uluslararası) uygulanabilir -yer itibarıyla sınırsız-, alt lisans verilebilir, geri alınmaz, bedelsiz, kayıtsız ve şartsız nitelikte tam ruhsat verdiğini kabul eder.

3.14. ECTS, Platformun ve Platformdaki erişime, kullanıma, indirmeye ve paylaşıma müsait içerik, materyal ve unsurların zararlı yazılımlardan arındırılmış olması için mevcut imkanlar dahilinde makul tedbirleri almıştır. Ancak, ECTS, Platformun ve Platformdaki erişime, kullanıma, indirmeye ve paylaşıma müsait içerik, materyal ve unsurların, virüslerden, buglardan, truva atlarından, bozuk dosyalardan, solucan programlarından, dialer programlarından, spam, spyware ve bunlar gibi diğer her türlü kötü ve zarar verme amaçlı yazılımlardan (casus yazılım ve reklam yazılımı gibi), programlardan, ürünlerden, kodlardan ve/veya materyallerden arındırılmış olmasına ilişkin herhangi bir garanti ve taahhüt vermemektedir. Üye, bunların oluşmasının ve herhangi bir şekilde cihazlarına, cihaz donanım ve yazılımlarına ve/veya diğer ekipman ve teknolojilerine bulaşmasının önlenmesi için gerekli koruyucu yazılım, donanım ve lisanslı ürünleri kullanmak da dahil olmak üzere gerekli her türlü tedbiri almakla yükümlüdür. ECTS, bu kapsamda olabilecek arızalar, hasarlar, hatalı bilgi, veri ihlalleri ve kayıplar da dahil ancak bunlarla sınırlı olmamak üzere Üye ve/veya üçüncü kişilerin uğrayabileceği zararlardan hiçbir şekilde sorumlu değildir.

3.15. ECTS, Platformun ve Platformdaki içerik, materyal ve unsurların doğruluğunu, güvenliğini, güncelliğini, mevcudiyetini, sürekliliğini, eksiksizliğini, amaca uygunluğunu ve işlevselliğini sağlamak adına mevcut imkanlar dahilinde makul tedbirleri almıştır ve bunları “olduğu gibi”, “mevcut olduğu şekliyle” sağlamaktadır; bunlara ilişkin herhangi bir garanti ve taahhüt vermemektedir. Bu bilgilerin doğruluğu ,güvenliği ,mevcudiyeti vs yaşanacak herhangi bir durumdan sorumluluğu bulunmamaktadır.

3.16. Platformda yer alan linkler, Üyeyi başka web sitelerine/uygulamalara götürebilir. ECTS, bu web sitelerinin/uygulamaların içeriği, doğruluğu, güvenilirliği, güvenliği ve/veya işlevselliği ile ilgili olarak herhangi bir garanti ve taahhüt vermemekte olup; bu web siteleri/uygulamalar bakımından erişimden, kullanımdan, indirmelerden, paylaşımlardan ve/veya değişikliklerden doğabilecek zararlardan hiçbir şekilde sorumlu değildir.

3.17. ECTS, tamamen kendi takdirinde olmak üzere, dilediği zaman ve herhangi bir sebep göstermeksizin, üyelik başvurularını reddedebilir, üyelikleri sona erdirebilir veya üyelik başvurusunun kabul edilmesini yahut devam ettirilmesini ya da Platformun kullanılmasını  ek şart ve koşullara bağlayabilir. ECTS tarafından Üyenin üyelik işlemi sonrası getirilecek ve herhangi bir suretle duyurulacak/bildirilecek/yayınlanacak değişiklikler, ek şart ve koşullar, hükümler, yönergeler ve politikalar, bunların Platformda yayınlanmasının ardından ayrıca bir bildirime, onaya gerek olmaksızın yayınlanma anından itibaren Üye için bağlayıcı olacak ve Üye bunları Platformu kullanmaya/Platform aracılığıyla sunulan hizmetlerden faydalanmaya devam etmekle kabul etmiş sayılacaktır; ancak ilgili mevzuat hükümlerinin bunların Üye tarafından açıkça onaylanmasını emretmesi halinde, bunlar Üye tarafından onaylanmadığı sürece, ECTS, Üyenin üyeliğini kısmen veya tamamen kısıtlama, engelleme, askıya alma veya sona erdirme hak ve yetkisine sahiptir.

3.18. Üye, her zaman üyeliğini herhangi bir sebep göstermeksizin tek taraflı olarak sona erdirebilecektir. Üye, üyelik hesabının kapatılması sürecini Platform üzerinden gerçekleştirebilecektir. Platformda yer alan “Hesabım” veya “Menü” sayfasında bulunan ilgili adımları takip ederek hesabını kapatmaya yönelik işlemleri başlatabilecektir. Üyenin hesabını kapatmaya yönelik işlemleri başlatması ve bu talebin ECTS’ye ulaşmasını takiben, hesap güvenliğinin sağlanması ve suistimalin önlenmesi amaçlarıyla hesap kapatma talebi, ECTS’nin belirlediği kural setleri doğrultusunda sonuçlandırılacaktır. Üye, üyelik hesabının kapatılmasından sonra üyelik hesabını yeniden kullanamayacağını ve/veya hesaba bağlı tanımlanmış hak ve avantajlarını geri alamayacağını, muhtelif hesaplara aktaramayacağını anladığını kabul eder.

3.19. ECTS, tamamen kendi takdirinde olmak üzere Platformu ve/veya Platform aracılığıyla sunulan  hizmetleri, kısmen veya tamamen, sürekli veya geçici olarak yayından kaldırabilir, değiştirebilir, ücretli hale getirebilir, güncelleyebilir, askıya alabilir, durdurabilir ve/veya Platform üzerinde ilave hizmetler açabilir. ECTS’nin bu maddede sayılanlara ve benzer nitelikteki sair hususlara ilişkin olarak Üyeye ve/veya üçüncü kişilere karşı hiçbir sorumluluğu bulunmamaktadır.  

4.	KİŞİSEL VERİLERİN KORUNMASI
4.1. ECTS, işbu üyelik sözleşmesi kapsamında kişisel verilerin korunmasına ilişkin her türlü mevzuata uygun bir şekilde işlenmesine, güvenliğinin sağlanmasına ve korunmasına önem vermektedir. ECTS, işbu sözleşmenin kurulması ve ifası sırasında elde ettiği kişisel verileri, işbu sözleşmede belirtilen hizmetlerin sunulması, siparişin oluşması ve teslimatın gerçekleşmesi, Üyenin memnuniyetinin arttırılmasına yönelik faaliyetlerin yürütülmesi, hesaplarının güvenliğinin sağlanması, sahtecilik, dolandırıcılık, Platformun kötüye kullanımı, Ceza Yasası anlamında suç oluşturabilecek konularda çıkan uyuşmazlıkların giderilmesi amaçları başta olmak üzere, Üyenin kişisel verilerini işlemekte ve paylaşmaktadır.
•	
4.2. ECTS, Platform içerisinde sunulan ürün sayısı ve çeşitliliği içerisinde Üyeye uygun ürünlerin sunulması amacıyla işbu sözleşme kapsamında Üyenin tercihlerine uygun ürünleri bulabilmesine ve söz konusu ürünlere kolay ve hızlı bir şekilde erişmesine imkan sağlamakla yükümlüdür. Üye, bu yükümlülük kapsamında kişisel verilerinin işlenmesinin, sözleşmenin gereği gibi yerine getirilmesi için gerekli olduğunu kabul eder.

4.3.ECTS, , "ÜYE" tarafından "Web sitesi" ne beyan edilen "Üye/Kişisel" bilgilerini, Gizlilik Politikasına uygun olarak, işbu sözleşme ile belirlenen yükümlülüklerini ve "Web sitesi" nin işletilmesi için gereken uygulamaların yürütülmesini ifa ve kendisi tarafından belirlenen istatistiki değerlendirmeler, reklam, pazarlama ve sair ticari iletişim faaliyetleri amacıyla kendisi ya da iş ortakları adına kullanabilir ve saklayabilir ve paylaşılabilir. "ÜYE", bilgilerinin " ECTS" tarafından bu şekilde kullanımına ve saklanmasına rıza gösterdiğini kabul ve beyan eder. ECTS söz konusu bilgilerin güvenli şekilde saklanması için gereken her türlü tedbiri alacaktır. ÜYE kişisel bilgileri üzerinde dilediği zaman değişiklik yapma hakkına sahip olacaktır. Bununla beraber üye, paylaşmış olduğu bilgilerinin kendisine özel avantajların sunulabilmesi, satış, pazarlama ve benzer amaçlı her türlü iletişim faaliyetlerinin bildirimi maksatlarıyla, tüm İştirakleri ile de paylaşımına izin vermektedir.
4.4. "Üye"; kendisi tarafından "Web sitesi"ne sağlanan her türlü bilgi, içerik, materyal veya verinin virüs, casus yazılım, kötü niyetli yazılım, Truva atı, vs. gibi "Web sitesi"nde veya herhangi bir parçasına zarar verecek nitelikte materyaller içermemesi için gerekli her türlü tedbiri (gerekli anti-virüs yazılımlarını kullanmak da dahil olmak üzere) aldığını kabul, beyan ve taahhüt eder.

5.	TİCARİ ELEKTRONİK İLETİLER
5.1. ECTS, Üye nin ticari elektronik iletilere onay vermesi halinde, Platform da kayıtlı olan elektronik posta adresi vasıtasıyla veya telefon numarasına arama yapmak ya da SMS göndermek suretiyle, mal ve hizmetlerini tanıtmak ve pazarlamak amacıyla Üyeye ticari elektronik ileti gönderebilecektir. Üye, Platformda kayıtlı olan elektronik posta adresini ve telefon numarasını doğru ve güncel tutmakla yükümlüdür.
5.2. Üye, ticari elektronik iletilerin gönderilmesine onay vermeme ya da onayını geri alma hakkına sahiptir. Bu bağlamda, ilgili mevzuat uyarınca sayılan yöntemlerle onayını geri alabileceği gibi ECTS, Üye’nin bu hakkının kullanılmasını kolaylaştırabilmek amacıyla ayrıca ticari elektronik ileti gönderimine ilişkin tercihlerini Platform vasıtasıyla değiştirebilmesine olanak sağlamaktadır.

6.	FİKRİ MÜLKİYET HAKLARI
Platform ve Platform’a ilişkin her türlü unsur ve içerik (her türlü ticaret unvanı, eser, telif, buluş, patent, marka, tasarım, grafik, logo, diğer tanıtıcı isim ve işaretler, alan adı, yazılım, program akışı, algoritma, kaynak ve nesne kodu, program ve kullanıcı ara yüzü, veri, veri tabanı, kayıt, kod, süreç, fikir, metin, animasyon, klip, müzik, video, fotoğraf, resim, şekil, çizim, görüntü, ticari takdim şekli, slogan, ekran, know-how, proje, konsept, program, uygulama dahil ancak bunlarla sınırlı olmamak üzere) (“ECTS İçerikleri”) ve bunlarla bağlantılı tüm haklar (fikri ve sınai mülkiyet ve mülkiyet hakları dahil ancak bunlarla sınırlı olmamak üzere) ECTS’ye aittir. Diğer Üyeler’in Platform aracılığıyla paylaştığı kişisel bilgi, fotoğraf, video, fikir, ifade, yorum ve yazışmalar dahil ancak bunlarla sınırlı olmamak üzere her türlü içerik (“Diğer Üye İçerikleri”), ECTS’nin bunlara ilişkin sahip olduğu tam ruhsat saklı kalmak kaydıyla, bunları Platform aracılığıyla paylaşan Üye’ye aittir. Üyelik hesabının oluşturulması, Üye’ye Platform’a erişim, Platform’u kullanma ve/veya Platform aracılığıyla sunulan  hizmetlerden faydalanabilme yetkisinin verilmesi ve/veya işbu Sözleşme kapsamındaki herhangi bir hüküm, Üyeye, Platforma, ECTS içeriklerine ve/veya Diğer Üye içeriklerine ilişkin herhangi bir hak verildiği anlamına gelmemektedir. Bu kapsamda, Üyenin, Platformu, ECTS içeriklerini ve/veya Diğer Üye İçeriklerini kısmen veya tamamen, doğrudan veya dolaylı olarak, Platformun kullanım amacı dışında kullanımı, iktibası, kopyalaması, çoğaltması, değiştirmesi, tersine mühendislik yapması, kaynak koda dönüştürmesi (geri derlemesi), yedeklemesi, iletmesi, depolaması, işlemesi, satması, paylaşması, yayması, dağıtması, kiralanması, ödünç verilmesi, uyarlaması, nakletmesi veya başkaca iş, işlem ve tasarrufa konu etmesi ve/veya bunları teşvik etmesi ve/veya yapılmasını kolaylaştırması mutlak suretle yasaktır. Üye, işbu madde kapsamında yer alan yasağı ihlal etmesi halinde ECTS’nin ve/veya üçüncü kişilerin meydana gelecek her türlü zararını tazmin etmekle yükümlü olduğunu kabul eder. ECTS, bu halde, ayrıca, her türlü talep, dava ve takip hakları saklı kalmak üzere, Üyenin üyeliğini kısmen veya tamamen kısıtlama, engelleme, askıya alma veya sona erdirme hak ve yetkisine sahiptir.
 
7.	SÖZLEŞME DEĞİŞİKLİKLERİ VE FERAGAT
 
7.1. ECTS, tamamen kendi takdirine bağlı olmak üzere, işbu Sözleşmeyi ve Platformda yer alan her türlü politika ve kuralı, hüküm ve şartı uygun göreceği herhangi bir zamanda, herhangi bir suretle duyurarak/bildirerek tek taraflı olarak değiştirebilir. Değişiklikler ve eklemeler, aksi ECTS tarafından belirtilmedikçe, duyuruldukları/bildirildikleri ve/veya Platform’da yayımlandıkları tarihte ayrıca bir onaya gerek olmaksızın geçerlilik kazanacak, geri kalan hükümler aynen yürürlükte kalarak hüküm ve sonuçlarını doğurmaya devam edecektir; Üye Platformu kullanmaya/Hizmetler’den faydalanmaya devam etmekle, bu değişiklikleri ve eklemeleri kabul etmiş sayılacaktır. ECTS, Üyelerin Platformda yapacakları her bir işlem öncesinde Üyelik Sözleşmesi sayfasını ziyaret etmelerini tavsiye etmektedir. İlgili mevzuat hükümlerinin değişikliklerin Üye tarafından açıkça onaylanmasını emretmesi ve/veya değiştirilmiş şekli ile onaylanması ve imzalanması talep edilen sözleşmenin ve/veya  değişikliklerin Üye tarafından onaylanmaması halinde ECTS, Üyenin üyeliğini kısmen veya tamamen kısıtlayabilir, engelleyebilir, askıya alabilir veya sona erdirebilir.

7.2. ECTS tarafından imza edilmeyen feragatler geçerli değildir. ECTS’nin, Sözleşme kapsamındaki herhangi bir hakkını, kısmen veya tamamen kullanmaması, Üyeden, Sözleşme’nin herhangi bir hüküm veya şartına uymasını talep etmemesi ve/veya Üyenin herhangi bir ihlalinden feragat etmesi, söz konusu hüküm veya şartın gereğinin müteakiben yerine getirilmesi şartını kısıtlamayacak veya izleyen herhangi bir ihlalden feragat olarak yorumlanmayacaktır.

8.	MÜCBİR SEBEPLER
Ayaklanma, ambargo, devlet müdahalesi, isyan, işgal, savaş, seferberlik, grev, lokavt, iş eylemleri veya boykotlar dahil olmak üzere işçi-işveren anlaşmazlıkları, siber saldırı, iletişim sorunları, altyapı ve internet arızaları, sisteme ilişkin iyileştirme veya yenileştirme çalışmaları ve bu sebeple meydana gelebilecek arızalar, elektrik kesintisi, yangın, patlama, fırtına, sel, deprem, göç, salgın veya diğer bir doğal felaket, kötü hava koşulları, mevzuat değişiklikleri, yetkili merciler tarafından alınan kararlar, veya ECTS’nin kontrolü dışında gerçekleşen, kusurundan kaynaklanmayan ve makul olarak öngörülemeyecek diğer olaylar ("Mücbir Sebep") ECTS'nin işbu Sözleşme’den doğan yükümlülüklerini ifa etmesini engeller veya geciktirirse, ECTS ifası Mücbir Sebep sonucunda engellenen veya geciken yükümlülüklerinden dolayı sorumlu tutulamaz ve bu durum işbu Sözleşme’nin bir ihlali olarak kabul edilemez.
 
9.	MUHTELİF HÜKÜMLER
9.1. Üye, işbu Sözleşme’den doğabilecek ihtilaflarda ECTS’nin resmi defter ve ticari kayıtları, kendi veri tabanında, sunucularında tuttuğu e-arşiv kayıtları, elektronik bilgiler ve bilgisayar kayıtları dahil olmak üzere ECTS nezdinde bulunan her türlü kayıt ve belgenin bağlayıcı, kesin ve münhasır delil teşkil edeceğini kabul, beyan ve  taahhüt eder.
 
9.2. İşbu Sözleşme’nin yorumlanmasında ve uygulanmasında KKTC Yasaları geçerli olacaktır. İşbu Sözleşme’den doğabilecek her türlü ihtilafın hallinde KKTC Mahkemeleri yetkilidir.
9.3. İşbu Sözleşme, işbu Sözleşme konusuna ilişkin olarak Taraflar arasındaki anlaşmanın tamamını oluşturmakta olup; işbu Sözleşme’nin herhangi bir hükmünün veya Sözleşme’de yer alan herhangi bir ifadenin geçersizliği, yasaya aykırılığı ve uygulanamaz olması, işbu Sözleşme’nin geri kalan hükümlerinin yürürlüğünü ve geçerliliğini etkilemeyecektir.
9.4. Üye, işbu Sözleşme’yi ve/veya işbu Sözleşme’den doğan haklarını, menfaatlerini ve/veya yükümlülüklerini önceden ECTS’nin yazılı iznini almaksızın, hiçbir şekilde üçüncü kişilere devir veya temlik edemez. ECTS’nin ön yazılı izni olmaksızın yapılan temlik veya devir işlemi geçersiz olacaktır. Bununla birlikte ECTS, işbu Sözleşme’yi ve/veya işbu Sözleşme’den doğan haklarını, menfaatlerini, alacaklarını ve/veya yükümlülüklerini, önceden Üye’nin yazılı iznini almaksızın,kendine bağlı şirketlerine, iştiraklerine, iş ortaklarına ve/veya üçüncü kişilere devir ve temlik edebilir.
       
9.5. ECTS’nin işbu Sözleşme’nin hüküm ve şartları ve ilgili mevzuat hükümleri uyarınca sahip olduğu her türlü hak ve yetkisi, birlikte kullanılabilecek niteliktedir; diğer bir ifadeyle ECTS’nin işbu Sözleşme’nin hüküm ve şartları ve ilgili mevzuat hükümleri uyarınca sahip olduğu herhangi bir hak veya yetkisini kullanması, diğer herhangi bir hak ve/veya yetkisini kullanmasına hiçbir suretle engel değildir.
9.6. Taraflar, işbu Sözleşme’nin farklı dillerdeki versiyonları ile bu versiyon arasında herhangi bir çelişki olması halinde aralarındaki ilişkiye işbu Sözleşme hükümlerinin uygulanacağını kabul, beyan ve taahhüt eder.  
9.7. 9 (dokuz) maddeden ibaret işbu Sözleşme, Üye tarafından her bir hükmü okunarak ve bütünüyle anlaşılarak elektronik ortamda onaylanmıştır. İşbu Sözleşme, onaylandığı an itibarıyla süresiz olarak yürürlüğe girmiştir.
Web sitesinin kullanılması, Kullanıcı tarafından işbu sözleşmenin okunduğunu ve kabul edildiğini gösterir. Bu nedenle işbu sözleşme ECTS ve  www.nar24.com alan adlı internet sitesinden (Web Sitesi) faydalanan kullanıcılar, ziyaretçiler ve üyeler için bağlayıcıdır. Bu internet sitesini kullananlar, ister ziyaretçi, ister üye olsunlar bu sözleşme hükümlerince hareket etmeyi taahhüt etmiş demektir. Sözleşme metninde geçen "kullanıcı" kelimesi, "üye"yi ve "ziyaretçi"leri de içerir.
Bu web sitesine erişerek, görüntüleyerek veya kullanarak, bu koşulları okuduğunuzu, anladığınızı ve bu koşullara bağlı ve geçerli tüm yasalara uyacağınızı kabul etmektesiniz.
Bu koşulları kabul etmiyorsanız, lütfen bu web sitesini kullanmayın.
